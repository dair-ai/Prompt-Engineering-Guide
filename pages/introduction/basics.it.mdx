# Elementi di un Prompt

Man mano che si approfondiscono gli esempi e le applicazioni possibili con il prompt engineering, si noterà che ci sono alcuni elementi che compongono un prompt. 

Un prompt può contenere uno dei seguenti componenti:

**Istruzione** - un compito o un'istruzione specifica che il modello deve eseguire

**Contesto** - può coinvolgere informazioni esterne o contesti aggiuntivi che possono indirizzare il modello verso risposte migliori.

**Dati in Input** - è l'input o la domanda per la quale ci interessa trovare una risposta

**Indicatore dell'Output** - indica il tipo o il formato dell'output.

Per mostrare meglio gli elementi del prompt, ecco un semplice prompt che mira a eseguire un compito di classificazione del testo:

*Prompt*
```
Classifica il testo come neutro, negativo o positivo

Testo: Penso che il cibo fosse accettabile.

Sentimento:
```

Nell'esempio precedente, le istruzioni corrispondono al compito di classificazione "Classificare il testo in neutro, negativo o positivo". I dati di input corrispondono alla parte "Penso che il cibo fosse accettabile" e l'indicatore di output utilizzato è "Sentimento:". Si noti che questo esempio di base non utilizza il contesto, ma questo può essere fornito come parte del prompt. Ad esempio, il contesto per questa richiesta di classificazione del testo può essere costituito da esempi aggiuntivi forniti come parte della richiesta per aiutare il modello a comprendere meglio il compito e a orientare il tipo di output che ci si aspetta.

Non tutti i componenti sono necessari per un prompt e il formato dipende dal compito da svolgere. Nel proseguo della guida verranno illustrati esempi più concreti.
